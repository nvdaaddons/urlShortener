# Съкращаване на URL адреси (URL Shortener) #

* Автор: Noelia Ruiz Martínez

Тази добавка се използва за съкращаване на URL адреси от NVDA посредством
[is.gd][1].

## Диалогов прозорец "Съкращаване на URL адрес" ##

Отидете в менюто на NVDA -> подменю "Инструменти" и задействайте елемента
"Съкрати URL адрес".

Като алтернатива можете да зададете жест от диалоговия прозорец "Жестове на
въвеждане" на NVDA.

Диалоговият прозорец "Съкращаване на URL адрес" включва следните контроли:

* Списък за избор на един от запазените URL адреси. От този списък натиснете
  shift+tab, за да търсите, и tab, за да задействате един от следните
  бутони.
* Копирай съкратения URL адрес: Тази команда може да се задейства и чрез
  натискане на ENTER от списъка с URL адреси.
* Нередактируемо текстово поле, показващо подробности за избрания URL адрес.
* Набор от контроли за съкращаване на нов URL адрес: Предоставете новия URL
  адрес; По желание можете да зададете показвано име и персонализиран
  субфикс за съкратения URL адрес. Накрая натиснете бутона "Съкрати URL".
* Преименувай: Отваря диалогов прозорец за въвеждане на ново име за
  показване на избрания URL адрес в списъка.
* Изтрий: Отваря диалогов прозорец за изтриване на избрания URL адрес.
* Премахни запазените URL адреси: Отваря диалогов прозорец за премахване на
  запазените URL адреси от конфигурационната папка.
* Затвори.

## Промени във версия 8.0.0 ##

* Добавено е нередактируемо текстово поле с подробности за избрания URL
  адрес.

## Промени във версия 5.0.0 ##

* Новият диалогов прозорец за URL адреса е заменен с набор от контроли в
  главния диалогов прозорец, така че фокусът да може да бъде поставен върху
  съответното поле, с цел коригиране на възможни грешки.

## Промени във версия 2.0.0 ##

* Опцията "Съкрати URL адрес" няма да се показва няколко пъти в подменюто
  Инструменти при презареждане на добавките.
* Диалоговият прозорец "Нов URL адрес" включва текстово поле за предоставяне
  на персонализирана наставка за съкратения URL адрес.

## Промени във версия 1.0.0 ##

* Първо издание.


[[!tag dev stable]]

[1]: https://is.gd
